韩元吉
=========================

韩元吉（1118—1187）　字无咎，号南涧翁，许昌（今属河南）人，一说雍丘（今河南开封）人，南渡后寓居信州（今江西上饶）。隆兴间官吏部尚书，出守婺州、建宁，封颍川郡公。与张孝祥、范成大、陆游、辛弃疾等常以词唱和，词风亦与辛弃疾等相近。有《南涧诗余》一卷。



六州歌头
--------------------


东风着意，先上小桃枝。红粉腻，娇如醉，倚朱扉。记年时，隐映新妆面，临水岸，春将半，云日暖，斜桥转，夹城西。草软莎平，跋马垂杨渡 [#]_    ，玉勒争嘶。认蛾眉凝笑，脸薄拂燕脂。绣户曾窥，恨依依。

共携手处，香如雾，红随步，怨春迟。消瘦损，凭谁问？只花知，泪空垂。旧日堂前燕，和烟雨，又双飞。人自老，春长好，梦佳期。前度刘郎，几许风流地，花也应悲。但茫茫暮霭，目断武陵溪 [#]_    ，往事难追。


.. rubric:: 注释

.. [#] 跋马：驰马。　
.. [#] 武陵溪：陶潜《桃花源记》记武陵渔人缘溪行，逢桃花林，发现世外桃源故事，用其事。





好事近
--------------------


凝碧旧池头，一听管弦凄切 [#]_    。多少梨园声在 [#]_    ，总不堪华发。

杏花无处避春愁，也傍野烟发 [#]_    。惟有御沟声断，似知人呜咽。


.. rubric:: 注释

.. [#] 汴京赐宴：《金史·交聘表》云：“大定十三年（1173）三月癸巳朔，宋遣试礼部尚书韩元吉、利州观察使郑兴裔等贺万春节。”《绝妙好词笺》：“按宋孝宗乾道九年为金世宗大定十三年，南涧汴京赐宴之词，当是此时作。”　
.. [#] “凝碧”二句：唐时，凝碧池在洛阳禁苑内，安禄山陷两京，宴其群臣于凝碧池。时王维被叛军拘于长安菩提寺，闻其事，私成口号诵示裴迪云：“万户伤心生野烟，百官何日再朝天！秋槐叶落空宫里，凝碧池头奏管弦。”　
.. [#] 梨园：宫廷中教习演剧的地方；唐明皇选坐部伎三百人，教于梨园，号皇帝梨园弟子。白居易《长恨歌》：“梨园弟子白发新。”　
.. [#] 野烟：与平时炊烟不同，因战乱引起的烟火。出前引王维诗。




