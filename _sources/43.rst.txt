廖世美
=========================

廖世美　北宋末人，生平事迹失载。



烛影摇红
--------------------


霭霭春空，画楼森耸凌云渚。紫薇登览最关情 [#]_    ，绝妙夸能赋。惆怅相思迟暮，记当日、朱栏共语。塞鸿难问，岸柳何穷，别愁纷絮。

催促年光，旧来流水知何处？断肠何必更残阳，极目伤平楚。晚霁波声带雨，悄无人、舟横野渡 [#]_    。数峰江上，芳草天涯，参差烟树。


.. rubric:: 注释

.. [#] 安陆：今湖北安陆县。　
.. [#] 紫薇：星名，亦作“紫微”。《晋书·天文志》：“紫宫垣十五星……在北斗北。一曰紫微，大帝之座也，天子之常居也。”　
.. [#] “晚霁”二句：韦应物《滁州西涧》诗：“春潮带雨晚来急，野渡无人舟自横。”




