僧挥
=========================

僧　挥（生卒年不详）　俗姓张，字师利，安州（今湖北安陆）人。尝中进士，后弃家为僧，法名仲殊，曾驻无锡苏州承天寺、杭州吴山宝月寺等。与苏轼有交。徽宗崇宁（1102—1106）中，自缢死。其词自成一家，宋王灼《碧鸡漫志》曾将其与贺铸、周邦彦、晏幾道等并举，可见推崇。有近人赵万里辑《宝月集》。



金明池
--------------------


天阔云高，溪横水远，晚日寒生轻晕。闲阶静、杨花渐少，朱门掩、莺声犹嫩。悔匆匆、过却清明，旋占得余芳，已成幽恨。却几日阴沉，连宵慵困，起来韶华都尽。

怨入双眉闲斗损，乍品得情怀，看承全近 [#]_    。深深态、无非自许，厌厌意、终羞人问。争知道、梦里蓬莱，待忘了余香，时传音信。纵留得莺花，东风不住，也则眼前愁闷 [#]_    。


.. rubric:: 注释

.. [#] 看承全近：仔细看来，十分亲切。　
.. [#] 也则：依然是。




